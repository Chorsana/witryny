<!doctype html>
<html>
<head>
<title>Atlas ptaków</title>
<meta charset="UTF-8" />
<meta name="robots" content="none" />
</head>
<body>
<figure>
<img src="gil.jpg" alt="Gil zwyczajny (samiec)" />
<figcaption>
<h1>Gil zwyczajny (<i>Pyrrhula pyrrhula</i>)</h1>
</figcaption>
</figure>
<p>Zamieszkuje północną Europę i Azję aż po Kamczatkę i Japonię. Poza tym spotkać go można w północnej Turcji i Iranie. Nie zamieszkuje regionów 
śródziemnomorskich. Częściowo osiadły, ale wiele ptaków migruje zimą bardziej na południe, koczując w miejscach występowania pokarmu. Tylko populacje 
gnieżdżące się strefie tajgi na północy Europy i Azji migrują regularnie w rejony leżące w niższych szerokościach geograficznych na obu kontynentach. 
Przeloty od marca do kwietnia i od października do listopada.</p>
<p>W Polsce nieliczny ptak lęgowy we wszystkich regionach, lokalnie może być średnio liczny. Przez 200 lat na terenie Polski gile odbywały lęgi prawie 
wyłącznie w górach. Na pozostałym obszarze niegdyś tylko zimował, ale co najmniej od początku XX wieku zasięg jego występowania się rozszerzał, a 
liczebność wzrastała. Kolonizacja posuwała się od zachodu ku północnym i wschodnim regionom. Występowanie nierównomierne. Do tej pory trwa ekspansja tego 
ptaka, gdyż zaczyna się on gnieździć w niewielkich lasach i parkach miejskich (do tej pory tam go nie spotykano). Najczęściej widywany w kraju w okresie 
zimowym, gdy w stadach na drzewie szuka owoców. W okresie lęgowym trudno go zobaczyć, gdyż staje się wtedy skrytym ptakiem. Jesienią pojawiają się osobniki 
z północno-wschodniej Europy, gdyż dla nich zima tam jest zbyt surowa. Pozostają dość licznie w parkach, lasach i ogrodach północno-wschodnich regionów 
oraz w górach do kwietnia. Według szacunków Monitoringu Pospolitych Ptaków Lęgowych, w latach 2013–2018 populacja lęgowa gila w Polsce liczyła 64–91 
tysięcy par.</p>
<p>Gil jest ptakiem większym od wróbla. Występuje u niego silny dymorfizm płciowy: samiec widoczny jest na ilustracji, a samice mają brązoworóżową pierś i 
brązowoszary grzbiet. Młode są podobne do samic, ale nie mają czarnej czapeczki.</p>
<p>W okresie lęgowym (maj–lipiec) jest bardzo skrytym ptakiem (zimą daje się obserwować nawet z odległości 0,5 metra). Tworzy monogamiczne pary. Zakłada 
gniazdo w dobrze osłoniętym rozwidleniu bocznej gałęzi drzewa iglastego rosnącego w gęstwinie w pobliżu wody. Ma ono kształt czarki. Składa w nim 4–5 
wydłużonych, bladoniebieskich jaj w brązowe plamki, które potem przez ok. 2 tygodnie wysiaduje samica. Rodzice wspólnie karmią potomstwo.</p>
<p>Żywią się głównie nasionami drzew i krzewów leśnych, ale wiosną jedzą pączki drzew i młode pędy, po okresie lęgowym zaś odżywiają się owocami 
takimi jak jagody. Mogą dożyć 15 lat na wolności.</p>
<p>Gil zwyczajny jest uznawany zarówno w Polsce, jak i na świecie za gatunek najmniejszej troski pod względem ochrony. Globalny trend liczebności jego 
populacji jest jednak spadkowy.</p>
<p><h2>Wydawane odgłosy:</h2></p>
<audio controls="controls" src="gil.mp3">Twoja przeglądarka nie obsługuje pliku audio.</audio>

<figure>
<img src="jaskolka.jpg" alt="Oknówka zwyczajna" />
<figcaption>
<h1>Oknówka zwyczajna, jaskółka oknówka (<i>Delichon urbicum</i>)</h1>
</figcaption>
</figure>
<p>Niewielki gatunek ptaka wędrownego z rodziny jaskółkowatych (Hirundinidae). Zamieszkuje niemal całą Eurazję oraz część północnej Afryki. Zimuje w Afryce 
Subsaharyjskiej i w tropikalnej części Azji. Żywi się owadami, które złapie w locie. Migruje na obszary, gdzie insekty latające występują obficie. Głowę i 
wyższe partie ciała ma czarne z niebieskim połyskiem, biały kuper i dolne partie ciała. Występuje zarówno na otwartych terenach, jak i w pobliżu siedzib 
ludzkich. Jest podobny pod względem morfologicznym do dwóch innych gatunków jaskółek z rodzaju <i>Delichon</i>, które występują we wschodniej i południowej 
Azji. Powszechnie akceptowane są, przez większość badaczy, trzy podgatunki.</p>
<p>Zarówno naukowa jak potoczna nazwa gatunku wiążą się z wykorzystywaniem przez ptaka budynków do celów lęgowych. Buduje gniazdo na zewnętrznych ścianach 
– zarówno murowanych, jak i drewnianych, blisko poddasza, gzymsów lub framug okiennych lub w podobnych miejscach. Nadaje swojej siedzibie kształt 
półkolistej, zamkniętej czarki, którą lepi z błota. Gniazduje zwykle w koloniach, dlatego odchody tych zwierząt mogą znacznie zanieczyszczać budynki 
należące do ludzi.</p>
<p>Na oknówkę poluje m.in. kobuz (<i>Falco subbuteo</i>) i tak jak inne ptaki jest atakowana przez pasożyty wewnętrzne i zewnętrzne, takie jak pchły i 
roztocza, jednak jej zasięg występowania jest szeroki, a liczebność populacji wysoka, co sprawia, że nie jest zagrożona w skali światowej. Występowanie 
wśród ludzi spowodowało, że ptak był przedmiotem wielu odniesień kulturowych i literackich.</p>
<p><h2>Wydawane odgłosy:</h2></p>
<audio controls="controls" src="jaskolka.mp3">Twoja przeglądarka nie obsługuje pliku audio.</audio>

<figure>
<img src="spiewak.jpg" alt="Drozd śpiewak" />
<figcaption>
<h1>Drozd śpiewak (<i>Turdus philomelos</i>)</h1>
</figcaption>
</figure>
<p>Gatunek średniej wielkości ptaka z rodziny drozdowatych (Turdidae), zamieszkującego Eurazję. Wierzch ciała brązowy o ciepłym odcieniu, kuper i pokrywy 
nadogonowe oliwkowe, ogon i wierzch głowy pomarańczowobrązowe. Spód ciała kremowy z gęstymi brązowymi plamkami. Wyróżnia się trzy podgatunki. Do jego 
charakterystycznej piosenki, w której powtarza muzyczne frazy, często odnoszono się w poezji.</p>
<p>Drozd śpiewak gniazduje w lasach, ogrodach i parkach. Jest częściowo gatunkiem wędrownym. Wraz z wieloma ptakami spędza zimę w południowej Europie, 
Afryce Północnej i na Bliskim Wschodzie. Migrują zarówno populacje miejskie, jak i siedlisk naturalnych. Osobniki z Wielkiej Brytanii, z niektórych 
regionów Europy Zachodniej i w Europie Południowej są częściowo osiadłe. Introdukowano go również w Nowej Zelandii i Australii. Pomimo iż gatunek nie jest 
zagrożony wyginięciem w skali globalnej, to zdarzały się poważne spadki liczebności jego populacji, prawdopodobnie spowodowane zmianami w sposobach uprawy 
roli.</p>
<p>Ptak buduje w krzakach lub na drzewach zgrabne, podklejone błotem gniazdo w kształcie filiżanki. Składa w nim cztery lub pięć błękitnych jaj. Jest 
gatunkiem wszystkożernym. Ma zwyczaj używania ulubionego kamienia jako „kowadła”, na którym rozbija ślimaki. Tak jak inne wróblowe bywa atakowany przez 
zewnętrzne i wewnętrzne pasożyty, jak również koty i ptaki drapieżne.</p>
<p><h2>Wydawane odgłosy:</h2></p>
<audio controls="controls" src="spiewak.mp3">Twoja przeglądarka nie obsługuje pliku audio.</audio>

<figure>
<img src="szpak.jpg" alt="Szpak zwyczajny" />
<figcaption>
<h1>Szpak zwyczajny (<i>Sturnus vulgaris</i>)</h1>
</figcaption>
</figure>
<p>Gatunek średniej wielkości ptaka z rodziny szpakowatych (Sturnidae). Częściowo wędrowny. Pierwotnie zamieszkiwał wyłącznie Eurazję. Nie jest zagrożony 
wyginięciem. Dzięki introdukcji gatunek kosmopolityczny, w 13 podgatunkach występuje na każdym kontynencie poza Antarktydą; poza rodzimym zasięgiem także w 
Ameryce Północnej (od Jukatanu po Alaskę), Argentynie, Południowej Afryce, wschodniej Australii, Nowej Zelandii i okolicznych wyspach. Jest to gatunek 
inwazyjny.</p>
<p>Szpaki mierzą 19–22 cm długości, masa ciała wynosi 55–100 g; samce i samice nie różnią się od siebie masą ciała. Występuje podział na szatę godową i 
spoczynkową. W szacie godowej dymorfizm płciowy zaznacza się w kolorze nasady dzioba (niebieski u samców, różowy u samic) i tęczówki (brązowa u samców, 
jasna u samic). Ciało szpaków jest wówczas czarne i opalizujące. Poszczególnie partie upierzenia mogą opalizować na zielono, fioletowo, brązowawo, 
niebiesko lub w wymieszanych barwach; rozmieszczenie tych metalicznych barw na ciele zależy od podgatunku. Niektóre z piór mają białe zakończenia. W szacie 
spoczynkowej szpaki na całym ciele pokryte są białymi lub płowymi kropkami, a dziób jest ciemny, niezależnie od płci. Osobniki młodociane są jednolicie 
brązowe.</p>
<p>W okresie lęgowym szpaki zamieszkują różne obszary z drzewami, gniazdują bowiem w dziuplach; mogą to być lasy, zadrzewienia, ogrody czy parki miejskie. 
Poza sezonem lęgowym zamieszkują różnorodne środowiska. Ogółem nie występują w górach. Są wszystkożerne. Zjadają zarówno materię roślinną – różne owoce i 
nasiona, także z pól – jak i bezkręgowce, przy czym te drugie pełnią ważniejszą rolę w okresie lęgowym. Na półkuli północnej okres składania jaj przypada 
na okres od końca marca do początku czerwca, zależnie od szerokości geograficznej. Dawniej szpaki uważano za monogamiczne, obecnie wiadomo, że występują 
także: poligynia, częste zmiany partnerów czy kopulacje pozamałżeńskie. W zniesieniu znajduje się od 3 do 8 jaj. Inkubacja trwa około dwóch tygodni. Młode 
są w pełni opierzone po około 3 tygodniach, po kolejnych 4–10 dniach stają się samodzielne.</p>
<p>Szpak uznawany jest przez IUCN za gatunek najmniejszej troski. W 2004 światową populację oszacowano na ponad 310 mln osobników. W 2015 liczebność szpaka 
w Europie wynosiła 28,8–52,4 mln par. W Europie w latach 1980–2016 odnotowano spadek liczebności o 70%. W Ameryce Północnej czyni szkody w uprawach oraz 
konkuruje z rodzimymi gatunkami ptaków o dziuple. Ponadto jest szkodnikiem sadów, wyjada również ziarno z pól czy żłobów, również w Europie. W południowej 
części tego kontynentu (we Włoszech i Francji) czyni szkody w winnicach.</p>
<p><h2>Wydawane odgłosy:</h2></p>
<audio controls="controls" src="szpak.mp3">Twoja przeglądarka nie obsługuje pliku audio.</audio>

<figure>
<img src="wilga.jpg" alt="Wilga zwyczajna (samiec)" />
<figcaption>
<h1>Wilga zwyczajna (<i>Oriolus oriolus</i>)</h1>
</figcaption>
</figure>
<p>Zamieszkuje umiarkowaną część Eurazji (od południowo-zachodniej Europy na wschód aż po południową Syberię i góry Ałtaj) oraz północno-zachodnią Afrykę 
(od Maroka po Tunezję); na południowym wschodzie występuje od Azji Mniejszej po północny Iran, wyspowo także w północnej części Półwyspu Arabskiego. 
Przeloty IV–V i VIII–IX. To jedyny gatunek z ciepłolubnej rodziny wilgowatych, który występuje tak daleko na północ. Zimuje w Afryce, na południe od 
Sahary.</p>
<p>W Polsce średnio liczny ptak lęgowy niżu. Unika wyższych terenów górskich. To jeden z najbarwniejszych ptaków spotykanych w kraju. W Polsce przebywa 
krótko – od maja do sierpnia–września.</p>
<p>Wilga jest nieco większa od szpaka. Obie płci są podobnej wielkości, choć różnią się barwą. Tęczówki oczu są czerwone, dziób różowy, nogi 
niebieskoszare. Upierzenie samca (widoczny na ilustracji) jaskrawożółte, skrzydła czarne z żółtą plamą u nasady lotek dłoniowych, ogon czarny z żółtymi 
rogami. Przez oko przechodzi czarny pasek. Samica szarozielono-żółtawa na wierzchu, o ciemniejszych od grzbietu oliwkowozielonych skrzydłach i ogonie, 
który podobnie jak u samca ma żółte brzegi, od spodu białoszara z podłużnym kreskowaniem. Starsze samice bywają tak żółte jak samce i pozbawione 
kreskowania na spodzie ciała, od samców różnią się oliwkowym (nie czarnym) paskiem przez oko, lotkami drugorzędowymi i środkowymi sterówkami. Młode podobne 
do samicy, ale z ciemniejszym dziobem i ciemnobrązowymi oczami.</p>
<p>Ma tereny lęgowe w lasach liściastych i mieszanych (głównie w olsach), zwłaszcza preferuje ich skraje, w zadrzewieniach śródpolnych i nadrzecznych, 
starych dużych ogrodach, parkach, dolinach rzecznych i sadach. Unika zwartych kompleksów leśnych. Zasiedla krajobrazy typu parkowego, gdzie łąki 
przeplatają się z winnicami i rzadkimi sadami. Najczęściej widuje się wilgi w czasie przelotów między lasami lub sadami. Poza tym w gęstym listowiu i 
wysoko w koronach drzew są prawie niezauważalne.</p>
<p>Żywi się głównie owadami, poczwarkami (i innymi stadiami rozwoju) i owłosionymi gąsienicami motyli (dla większości ptaków są niejadalne), a tylko 
czasami słodkimi czereśniami lub wiśniami, morwami, winogronami, jeżynami, innymi jagodami i w południowej Europie figami. Pod koniec lata zjadają różne 
mięsiste jagody. Wśród bezkręgowców w ich diecie dominują chrząszcze. Sporadycznie zjada nasiona, nektar i pyłek roślin, a także kręgowce – małe jaszczurki 
i małe ssaki, jaja i pisklęta.</p>
<p>Wilga lata szybko i falistym torem. Rzadko schodzi na ziemię, zwykle przebywa wysoko w koronach drzew, jest bardzo płochliwa i trudna do zaobserwowania. 
Swoją obecność zdradza śpiewem – jest to charakterystyczne, melodyjne, fletowe gwizdanie. Śpiewa często wtedy, gdy zanosi się na deszcz, czyli zwiększa się 
wilgotność powietrza.</p>
<p>Sezon lęgowy jest w czerwcu. Gniazdo jest zwykle tworzone przez samicę. Budowane jest ono kilka metrów nad ziemią, w rozwidleniu bocznej, cienkiej 
gałęzi z dala od pnia drzewa. Przybiera kształt koszyczka zwisającego pod gałęzią. Samica wysiaduje w nim przez ok. 2 tygodnie 3–5 wydłużonych, kremowych 
jaj w czarne plamki.</p>
<p>Wilga zwyczajna jest uznawana zarówno w Polsce, jak i na świecie za gatunek najmniejszej troski pod względem ochrony. Globalny trend liczebności jej 
populacji jest stabilny.</p>
<p><h2>Wydawane odgłosy:</h2></p>
<audio controls="controls" src="wilga.mp3">Twoja przeglądarka nie obsługuje pliku audio.</audio>
</body>
</html>