<!doctype html>
<html>
<head>
<title>Volkswagen</title>
<meta charset="UTF-8" />
<meta name="robots" content="none" />
</head>
<body>
<h1>Volkswagen</h1>
<p>Niemiecka marka samochodów produkowanych od 1938 roku przez niemiecki koncern Volkswagen Group. W dosłownym tłumaczeniu znaczy „samochód ludu”. Spółka 
jest notowana na giełdzie od 2003 roku.</p>
<p>Historia koncernu Volkswagen rozpoczęła się w 1931 roku, kiedy przedsiębiorstwo Zündapp zwróciło się do Ferdinanda Porsche o przygotowanie projektu 
taniego samochodu. Ukryto go pod nazwą Type 12. Rozwinięciem tego projektu była współpraca z przedsiębiorstwem NSU, która zaowocowała prototypem Type 32. 
W 1933 roku F. Porsche poznał Adolfa Hitlera, który zażyczył sobie, by Porsche stał się nadwornym konstruktorem ówczesnych Niemiec. 17 kwietnia 1934 roku 
Ferdinand Porsche zaprezentował niemieckiemu rządowi projekt samochodu – legendarnego Garbusa. Była to odpowiedź na oczekiwania Hitlera, który domagał się 
taniego, rodzinnego samochodu. W zamyśle Hitler chciał odciążyć kolej, która była z roku na rok coraz bardziej niewydolna. Po wielu zbudowanych 
prototypowych modelach (konkretnie było ich 9) zatwierdzono w 1938 roku do produkcji seryjnej w przyszłej fabryce VolkswagenWerk GmbH projekt „Porsche typ 
60”. O prawdziwości tych zapowiedzi miała świadczyć oficjalna uroczystość państwowa, jaka odbyła się 26 maja 1938 roku w Fallersleben (Dolna Saksonia). 
Wtedy to położono kamień węgielny pod budowę przyszłej fabryki KdF-wagena (Kraft durch Freude-wagen), a Adolf Hitler ochrzcił pojazd tytułem: „niemiecki 
samochód ludowy”.</p>
<p>Oficjalna produkcja KdF-wagena (późniejszego Volkswagena) w wersji cywilnej („garbusa”) rozpoczęła się 11 lipca 1941 roku i zakończyła 7 sierpnia 1944 
roku. Zakłady wykorzystywały robotników przymusowych i więźniów obozów, w tym Arbeitsdorf. Łącznie w różnych wersjach nadwoziowych (kabriolet, sedan i 
kabrio-limuzyna) zakłady KdF-wagen Stadt wyprodukowały 630 sztuk. Pozostałe odmiany KdF-wagena (Schwimmwagen typ 166 – amfibia, Kubelwagen typ 82 – łazik 
terenowy, oraz wojskowy „garbus” typ 92, 82E i w wersji z napędem 4x4 jako typ 87) były przeznaczone dla armii niemieckiej. Ale cywilne KdF-wageny z lat 
1941–1944 po II wojnie światowej uznano za prototypy, pomimo że niczym nie różniły się od pierwszych powojennych Volkswagenów „garbusów” produkowanych do 
1949 roku. Powojenna produkcja ruszyła we wrześniu 1945 roku na potrzeby armii brytyjskiej, choć pierwotnie fabrykę w pobliżu Fallersleben przeznaczono do 
likwidacji. Wtedy też doszło do oficjalnego powstania marki Volkswagen.</p>
<p>Stopniowo, dzięki w miarę przystępnej cenie „garbusa” oraz wprowadzaniu w latach późniejszych nowych modeli (Transporter), Volkswagen awansował do grona 
największych producentów samochodów w Europie.</p>
<p>W 1973 roku miała miejsce premiera Passata, a w 1974 roku, po wyprodukowaniu blisko 12 mln sztuk, zakończono produkcję Garbusów w fabryce w Wolfsburgu. 
Odtąd były one produkowane w Emden (do 19 stycznia 1978 roku) i w Meksyku. 30 lipca 2003 zakończyła się produkcja w Meksyku.</p>
<p>Następcą Garbusa został Volkswagen Golf, który trafił do sprzedaży wiosną 1974 roku i został przyjęty entuzjastycznie. Sylwetka hatchbacka okazała się 
bardziej praktyczna niż Garbusa.</p>
<p>Nieco mniejszy od Golfa Polo zadebiutował wiosną 1975 roku i produkowany był w tej formie aż do 1981 roku, kiedy rozpoczęto produkcję drugiej generacji 
Polo.</p>
<p>W 1991 roku Volkswagen otworzył oficjalne przedstawicielstwo w Polsce. Powstało przedsiębiorstwo Kulczyk Tradex z siedzibą w Poznaniu – polski importer 
samochodów Volkswagen i Audi, a od 1996 roku również Porsche. Od 2011 roku Volkswagen wykupił Kulczyk Tradex, w wyniku czego firma zmieniła się na 
Volkswagen Group Polska.</p>
<p>W maju 1992 roku rozpoczął się kolejny polski rozdział w historii produkcji Volkswagenów – powstało przedsiębiorstwo Volkswagen Poznań, w którym 
początkowo montowano, a później już produkowano w całości różne modele samochodów. Modelem sztandarowym poznańskiej fabryki stał się Volkswagen Transporter 
wytwarzany tu od początku 1994 roku. Aktualnie w Poznaniu produkowane są Transporter T6.1 oraz Caddy.</p>
<p>W grudniu 1997 roku Volkswagen de Mexico S.A de C.V w zakładzie w Puebla rozpoczął seryjną produkcję Volkswagena New Beetle’a – reminiscencji Garbusa. 
W USA model ten, podobnie jak przed 40 laty Garbus, wywołał prawdziwą „beetlemanię”.</p>
<p>W 1998 roku rozpoczyna się seryjna produkcja Lupo, który jest początkiem nowej generacji małych i oszczędnych samochodów koncernu VW, a także produkcja 
modelu Bora, sedana na bazie Golfa IV generacji.</p>
<p>Jednocześnie w roku 1998 Polska wzbogaciła się o kolejną fabrykę koncernu Volkswagen Group, tym razem zajmującą się produkcją najnowszej generacji 
silników Diesla – Volkswagen Motor Polska Sp. z.o.o. w Polkowicach (woj. dolnośląskie).</p>
<p>Do Volkswagen Group należy także Volkswagen Bank. Volkswagen Bank Polska S.A. powstał w 1998 roku. W skład banku wchodzą spółki: Volkswagen Bank direct, 
Volkswagen Leasing Polska, Volkswagen Serwis Ubezpieczeniowy.</p>
<p>31 maja 2000 roku powstało w Wolfsburgu Autostadt – „miasteczko koncernu Volkswagen”, w którym odwiedzający mogą nie tylko przyjrzeć się osiągnięciom 
koncernu w dziedzinie motoryzacji, lecz także interesująco spędzić wolny czas. Klienci odbierają tu kupione przez siebie samochody, które czekają na nich w 
jednej z dwóch szklanych wież – symbolach Autostadt.</p>
<p>26 listopada 2001 roku w fabryce Volkswagena w Wolfsburgu z taśmy zjechał 33 333 333 wyprodukowany tam samochód. Tak duża liczba pojazdów 
wyprodukowanych w jednej fabryce to sukces niespotykany w historii motoryzacji.</p>
<p>W 1992 roku Golf III został wybrany Samochodem Roku, w 2006 roku Volkswagen Passat B6 zdobył drugie miejsce, zaś w 2010 roku Samochodem Roku został 
Volkswagen Polo piątej generacji.</p>
<p>W Polsce w 2014 roku zarejestrowano samochodów tej marki aż 5856, to jest około 15% więcej niż rok wcześniej. Najpopularniejszy okazał się VW Caddy. 
Znaczący wzrost sprzedaży użytkowych volkswagenów zaobserwowano zwłaszcza w Europie Zachodniej, gdzie najlepiej sprzedawał się VW Transporter.</p>
<p>W marcu 2019 roku spółka poinformowała opinię publiczną o chęci zwiększenia inwestycji w automatyzację rutynowych procesów produkcyjnych, natomiast by 
to zrobić musi w ciągu kolejnych pięciu lat zwolnić od 5 do 7 tysięcy pracowników.</p>
<br /><hr /><br />
<h3 id="spis">Spis treści</h3>
<ol>
<li><a href="#auto1">Passat B8</a></li>
<li><a href="#auto2">Golf 8</a></li>
</ol>
<br /><hr /><br />
<h3 id="auto1">Passat B8</h3>
<p><figure>
<img src="zdjecie1.png" alt="Twoja przeglądarka nie jest w stanie wyświetlić tego obrazu." />
<figcaption>Volkswagen Passat B8</figcaption>
</figure></p>
<p>Volkswagen Passat VIII został po raz pierwszy oficjalnie zaprezentowany 3 lipca 2014 roku w Poczdamie.</p>
<p>Oficjalna prezentacja pojazdu miała miejsce podczas targów motoryzacyjnych w Paryżu w październiku 2014 roku. Samochód został zbudowany na bazie 
modułowej płyty MQB, która wykorzystana została do budowy m.in. Škody Superb III, Škody Octavia III oraz Volkswagena Golfa VII.</p>
<p>Auto otrzymało zupełnie nowy design, który jest poważniejszy i bardziej elegancki. Bok pojazdu stanowi jeden element stylistyczny dzięki wyrzeźbionej 
linii zaczynającej się z boku przednich reflektorów, a kończącej na tylnym błotniku. Z tyłu pojazdu umieszczone zostały światła wykonane w technologii LED 
w dwóch wersjach, z których ta lepsza posiada nowoczesne rozwiązanie – światła pozycyjne tworzą poziome paski, a po wciśnięciu hamulca w ich miejscu 
pojawiają się paski pionowe. Wnętrze pojazdu przypomina wnętrze Octavii III w wersji Elegance, do której wstawione zostały inne zegary, poprzeczny pas 
nawiewów i kierownica z Golfa VII.</p>
<p>W październiku 2014 roku, podczas targów motoryzacyjnych w Paryżu, zaprezentowano hybrydową odmianę Passata o nazwie GTE. W układzie napędowym 
zastosowano benzynowy silnik 1.4 l TSI o mocy 156 KM. Motor wspomagany jest silnikiem elektrycznym rozwijającym 115 KM i 400 Nm momentu obrotowego.</p>
<p>W lutym 2015 roku zaprezentowano uterenowioną odmianę Alltrack. Pojazd otrzymał podwyższone o 27,5 mm zawieszenie, plastikowe nakładki na nadkola i 
progi oraz osłony podwozia ze stali nierdzewnej. Pojazd występuje wyłącznie z napędem 4motion realizowanym przez sprzęgło Haldex.</p>
<p>W plebiscycie na Europejski Samochód Roku 2015 auto zajęło 1. pozycję, wyprzedzając z wynikiem 248 punktów Citroëna C4 Cactus oraz Mercedesa W205.</p>
<p>W grudniu 2021 roku producent wycofał z oferty wersję sedan.</p>
<p><a href="#spis">Powrót do spisu treści</a></p>
<br /><hr /><br />
<h3 id="auto2">Golf 8</h3>
<p><figure>
<img src="Auto/zdjecie2.png" alt="Twoja przeglądarka nie jest w stanie wyświetlić tego obrazu." />
<figcaption>Volkswagen Golf 8</figcaption>
</figure></p>
<p>Volkswagen Golf VIII został zaprezentowany po raz pierwszy 24 października 2019 roku.</p>
<p>Prezentacja Golfa VIII pierwotnie została zaplanowana na czerwiec 2019 roku, jednak wskutek komplikacji m.in. z systemem multimedialnym premiera została 
przesunięta na październik 2019 roku.</p>
<p>Ósme wcielenie Golfa zostało opracowane od podstaw na nowej platformie MQB, na której bazują inne kompaktowe modele koncernu Volkswagena. Samochód jest 
dłuższy i ma większy rozstaw osi, zachowując zarazem ewolucyjny kierunek zmian w wyglądzie. Pojawiły się węższe reflektory, a także odświeżone logo 
producenta.</p>
<p>Kokpit utrzymano w nowej estetyce, gdzie dominują ekrany. Pierwszy pojawił się w miejscu zegarów, a kolejny ma funkcję dotykową i służy do obsługi, 
m.in.: systemu multimedialnego, radia, nawigacji i ustawień jazdy.</p>
<p>Sprzedaż ruszyła pod koniec 2019 roku. Z powodu spadającego popytu na samochody kompaktowe, Golf VIII nie będzie oferowany w USA, z wyjątkiem sportowych 
wersji GTI i R. Oferta nadwoziowa po raz pierwszy nie składa się z wersji trzydrzwiowej.</p>
<p><a href="#spis">Powrót do spisu treści</a></p>
<p><a href="https://chorsana.github.io/witryny/index.html">Powrót do strony głównej</a></p>
</body>
</html>